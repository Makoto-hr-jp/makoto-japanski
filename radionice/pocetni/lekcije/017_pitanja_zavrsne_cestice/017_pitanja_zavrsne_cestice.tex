% !TeX document-id = {8145854b-39f5-4ea7-9dce-e23885b92db3}
% !TeX program = xelatex ?me -synctex=0 -interaction=nonstopmode -aux-directory=../tex_aux -output-directory=./release
\input{../../../000_template.tex}
\author{Tomislav Mamić}
\begin{document}
	\dai{Pitanja i završne čestice}
	
	U prethodnim smo lekcijama naučili rečenici dodati razne informacije. Često smo to čineći naglašavali na koje pitanje odgovara koji dio rečenice - sada je vrijeme da naučimo ta pitanja i postaviti.
	
	\fukudai{Čestice na kraju rečenice}
	
	Dosad smo naučili razne čestice koje dolaze uz imenice i određuju njihovu ulogu u rečenici. Osim takvih, postoje i čestice koje dolaze na kraju rečenice, iza predikata. One na razne načine nadopunjuju značenje ili mu dodaju osjećaje govornika. U ovoj ćemo lekciji naučiti tri najvažnije i najčešće: よ, ね i か.
	
	\fukudai{Naglašavanje česticom よ}
	
	Kad se pojavi na kraju rečenice, ova čestica sugovorniku na nju svraća pozornost. Koristimo je kad želimo istaknuti da rečenica sadrži neku novu informaciju:
	
	\begin{reibun}
		\rei{たけしくんは　けさ、日本にかえった。}{Takeši se jutros vratio u Japan.}
		\rei{たけしくんは　けさ、日本にかえった\underline{よ}。}{Hej, Takeši se jutros vratio u Japan!}
	\end{reibun}

	Koliko je naglasak dramatičan uvelike ovisi i o načinu na koji je rečenica izgovorena - na ovo treba dobro obratiti pozornost pri slušanju. Ponekad se ova čestica može pojaviti i odmah iza imenice (kao čestice na koje smo dosad navikli). U tom slučaju radi kao vokativ u hrvatskom jeziku:
	
	\begin{reibun}
		\rei{たけし\underline{よ}、日本にかえれ\footnotemark[1]。}{Hej Takeši, vrati se u Japan.}
	\end{reibun}

	\footnotetext[1]{Ovaj oblik glagola koji završava na \textit{\textasciitilde e} još neko vrijeme nećemo učiti, ali radi se o imperativu koji često može zvučati grubo i nepristojno.}
	
	\fukudai{Traženje potvrde česticom ね}
	
	Vrlo slično hrvatskom, dodamo li na kraju rečenice ね, očekujemo od sugovornika da nam potvrdi ono što smo upravo rekli. Kao i ranije, intonacija je jako bitna, ali i taj je aspekt vrlo sličan hrvatskom. Završi li rečenica uzlaznom intonacijom, zaista od sugovornika očekujemo potvrdu, no ako je intonacija silazna, radi se o retoričkom pitanju.
	
	\begin{reibun}
		\rei{あの\furigana{花}{はな}は　きれいです。}{Onaj cvijet je lijep.}
		\rei{あの花は　きれいです\underline{ね}。}{Onaj cvijet je lijep, zar ne?}
	\end{reibun}

	\fukudai{Upitna rečenica česticom か}
	
	Osnovna funkcija ove čestice slična je u hrvatskom znaku \textit{?} (upitnik, nije greška u ispisu). Da bi bile gramatički potpune, sve upitne rečenice u japanskom trebaju na kraju imati česticu か, ali u kolokvijalnom govoru ona se često izostavlja kad je iz ostatka rečenice jasno da se radi o pitanju. U jednostavnim situacijama, ova čestica pretvara rečenicu u da/ne pitanje:
	
	\begin{reibun}
		\rei{花子さんは　たけしくんを　みた。}{Hanako je vidjela Takešija.}
		\rei{花子さんは　たけしくんを　みた\underline{か}。}{Je li Hanako vidjela Takešija?}
	\end{reibun}
	\begin{reibun}
		\rei{たけしくんは　サルマを　たべた。}{Takeši je pojeo sarmu.}
		\rei{たけしくんは　サルマを　たべた\underline{か}。}{Je li Takeši pojeo sarmu?}
	\end{reibun}

	Ako rečenica završava neprošlim kolokvijalnim oblikom spojnog glagola (zdravo seljački だ), onda je običaj iz upitne rečenice taj だ izbaciti:
	
	\begin{reibun}
		\rei{花子さんは　サルマが　きらい\underline{だ}。}{Hanako mrzi sarmu.}
		\rei{花子さんは　さるまが　きらい\underline{か}。}{Mrzi li Hanako sarmu?}
	\end{reibun}

	\fukudai{Složenije upitne rečenice}
	
	Naučili smo česticom か postavljati da/ne pitanja, no što ako želimo neku precizniju informaciju? U jezicima na koje smo navikli, postavljanje pitanja uključuje i preslagivanje redoslijeda riječi u rečenici, no u japanskom to nije slučaj. Pitanje ćemo napraviti tako da na mjesto gdje bi se u rečenici pojavila informacija koja nas zanima postavimo odgovaraju upitnu riječ:
	
	\begin{reibun}
		\rei{すずきさんは　\underline{ともだち}と　はなした。}{Suzuki je razgovarala s prijateljem.}
		\rei{すずきさんは　\underline{だれ}と　はなした\underline{か}。}{S kim je Suzuki razgovarala?}
	\end{reibun}

	U nastavku se nalaze korisne upitne riječi za informacije koje zasad znamo izreći.
	
	\vspace{10pt}
	\begin{table}[h]
		\centering
		\begin{tabular}{l l l}\toprule[2pt]
			riječ & zamjenjuje & primjer odgovora\\
			\midrule
			だれ & \textit{tko} & すずきさん、あの人\\
			なん/なに & \textit{što} & りんご、はこ\\
			どれ & \textit{koje} & あれ、これ\\
			どの<nešto> & \textit{koje}<nešto> & このねこ、そのいえ\\
			どこ & \textit{gdje} & そこ、いえのうしろ\\
			どんな<nešto> & \textit{kakvo}<nešto> & きれいな、あかい\\
			どう & \textit{kako} & きれいに、あかく\\
			なん + <brojač> & \textit{koliko} & 三人、五匹\\
			\bottomrule
		\end{tabular}
	\end{table}

	\vspace{5pt}
	Zamjena tražene informacije veoma je doslovna - jedino na što trebamo obratiti pozornost je da upitne riječi nikad ne smiju biti označene česticom は - nju ćemo pretvoriti u が.

	\fukudai{Vježba}
	
	\begin{mondai}{Prevedite sljedeća pitanja na hrvatski i odgovorite na njih na japanskom.}
		\item だれが　たけしくんの　ケーキを　たべたか。
		\item 花子さんは　なにを　たべたか。
		\item どれが　あなたの　ものですか。
		\item どんなアイスクリームを　かったか。
		\item その　かばん、どこで　かったか。
		\item パーティに　ともだちが　なん人　きたか。
		\item コーヒー、どうですか。
	\end{mondai}
\end{document}